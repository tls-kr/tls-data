<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="KR1h0004" type="notes">
    <teiHeader>
        <fileDesc>
            <titleStmt>
                <title>Research Notes for 論語</title>
                <editor role="creator">TLS Project</editor>
            </titleStmt>
            <publicationStmt>
                <p>published electronically as part of the TLS project at https://hxwd.org</p>
                <availability status="2">This work has been licensed for use in the TLS</availability>
            </publicationStmt>
            <sourceDesc>
                <bibl>
                    <title>Research Notes</title>
                </bibl>
                <p>Comments and notes to <bibl corresp="#KR1h0004">
                        <title xml:lang="och">論語</title>
                    </bibl>.</p>
            </sourceDesc>
        </fileDesc>
        <profileDesc>
            <creation resp="#CH">Initially created: <date>2022-02-21T17:15:05.693+09:00</date> by CH</creation>
        </profileDesc>
    </teiHeader>
    <text>
        <body>
            <div>
                <head>Comments</head>
                <p xml:id="KR1h0004-start">
                    <seg corresp="#KR1h0004_tls_016-4a.1" xml:lang="en" resp="#CH" modified="2022-02-21T17:20:47.777+09:00">are all set against it."</seg>
                    <seg corresp="#KR1h0004_tls_004-1a.3-h" xml:lang="en" resp="#twharbsmeier" modified="2022-09-08T00:39:17.419+09:00">V</seg>
                    <seg corresp="#KR1h0004_tls_020-1a.3-h" xml:lang="en" resp="#twharbsmeier" modified="2023-05-06T02:11:49.068+09:00">quae non aliunde scilicet, quàm ab hominum sceleribus solent existere; eas enim coelum infligit, ut Q manifestentur scelera: adeoque cum difficulter effugere quis possit ea mala quae per R scelera sibi ultro accersit, dedamus nos virtuti oportet, nec relabamur in peccata, praecipuè cum, ut ita nos S geramus, coelum ipsum novis identidem prodigiis nos admoneat revocetque ad frugem. A: Ego timeo supremum coeli Imperatorem. B: Dumtaxat coelum creat populum cum passionibus suis. C: Dumtaxat coelum creat ingenii talenta. D: Coelum equidem impertitur Regibus fortitudinem et prudentiam. E: Venerabundus obtempera coeli mandato ac voluntati. F: Eum, qui indignè tractat spiritus et crudeliter populum Regale, coelum non conservat. G: Qui adoraverit et coluerit coeli legem, aeternum conservabit coeli voluntatem erga se (ait ut alii) coelitus collatum imperium. H: Supremum coelum fideliter juvat subditum populum: impius verò homo ille (Rex Kie) excussit à se subjectionem. I: Familiae Hia sunt multa scelera. Coelum jubet ut extinguatur. K: Familiae Hia Rex Kie patravit scelera fraudulenter illudens supremo coelo. L: Dumtaxat coelum non amat privatim: at eos qui coelum debitè colunt, dumtaxat amat. M: Non est quod coelum pribatim faverit huic meae familiae Xam: dumtaxat coelum adjuvat habentes puram virtutem. N: Qui possident unicam et puram virtutem, possunt in se recipere coeli cor ac voluntatem; et obtinere coeli perspicuum mandatum. O: Regale coelum amanter aspicit ac protegit eos qui sunt Familiae Xam. P: Omnino coelum contemplatur subditum populum: ex iis quos indulget, annis, alii sunt aeterni, alii sunt non aeterni; at non est quod coelum abbreviaverit annos populo, sed populum inter sunt qui per sua scilicet scelera abruperunt sibi vitam. Q: Coeli ratio ac lex est beare probos pessumdare improbos: ideo immisit calamitates in familiam HIa, ut palam Orbi faceret ejus scelera. R: Quas coelum infert calamitates potest quis effugere: at, quas per sua scelera sibi quis fabricat calamitates, non potest evadere. S. Si populus non sequatur virtutem; nec subjiciat se correctioni scelerum, coelum utique per portenta eum reverà admonet ut rectificet suum animum. Tam ergo Princeps postquam debellavit impium Kie, postremum familiae Hia Imperatorem profugum in Nanchao (ubi post triannium exul [151] obiit). Maximo consensu studioque populi et satraparum coactus imperium suscipere; jamque rediens ad aulam Po in Ho nan Privinciâ sitam, ibi frequentissimis in comitiis, maximeque celebribus Imperii totius et universo populo orationem (Tam cao dicitur) sequentem pronunciavit, quâ facti sui dans rationem coram supremo coelorum Imperatore, sic primum orditur: O vos omnium terrarum incolae universi clarè audite, et intelligite meum unius hominis monitum: Ex quo tandem fonte putatis profluxisse mortalium naturam quinque virtutibus, pietate, justitia, prudentiâ, fide, honestate instructam? A principio nimirum solus iste augustus et supremus (coeli) Imperator dum procreare coepit humanum genus de caelo contulit naturam istam, quae medii rectissima norma est, in subditum sibi populum: quod si populus suae naturae tot donis instructae pareat, fiet ut, quae omnibus eadem indita est, perseveret immutabilis natura: ut autem possit populus placidè pacificeque vitam instituere ex illâ caelesti norma, dependet imprimis à personâ regiâ quae suos assiduè hortetur exemplo, doctrina, rectaque administratione ad illius normae observationem, etc.</seg>
                    <seg corresp="#KR1h0004_tls_020-1a.3" xml:lang="en" resp="#twharbsmeier" modified="2023-05-06T02:11:17.094+09:00"/>
                    <seg corresp="#KR1h0004_tls_012-37a.1" xml:lang="en" resp="#twharbsmeier" modified="2023-05-15T18:58:16.042+09:00">[87] Extant cedro digna viri praecepta ac monita in eodem libro Xu kim et primum quidem inscribitur Y hiun, id est, documenta ipsius Y yn quibus scilicet adolescentem necdem depravatum, ceu antidotis quibusdam vel armis praemunit. Secundùm connstat severiori quâdam oratione, quâ eundem, cum mutari jam caepisset, paterna cum authoritate castigat. Tertium scribitur jam resipiscenti; quo etiam tempore, finito jam luctu triennali, mensis duodecimi die primo idem Colaus ei purpuram detulit ac diadema; latumque è custodiâ sepulchrali ad aulam et avitum solium reduxit. Quarto denique capite hortatur ad tuendum parta, et caeptum virtutis iter animosè prosequendum. Denique est et alterum caput, quod Ye te inscribitur, acris ad unam potissimum virtutem, velut unicum regiminis fundamentum cohortatio Fit intererim crebra mentio in his omnibus providentiae caelestis, cui par sit morem gerere; et supremi caelorum Imperatoris qui etiam nnomine ipsius caeli frequenter venit, more Sinis usitatisissimo. Quoniam vero haec adeo antiqua sunt monumenta; gauderent, opinor, Europaei videre illa praelis suis excusa; atque hoc imprimis inde discere, naturae legem ne extremis quidem terrarum finibus, cum veri Numinis notitia, defuisse. Viderent etiam non sine admiratione, quae artes, et quae praecepta regendi Imperii in una religione et virtute fundata, jam tum, annis, inquam, ante Christum 1750. in Sinâ viguerint. Juvat hic ex multis delibare unum alterumve monitum ad frugem redeunti jam Principi à fideli suo Y yn administro datum, prout Interpres noster ethnicus cum aliis illud exponit. Regia persona, inquit, supra quidem habet augustum caelum à quo respicitur, infra habet populum à quo item respicitur, ante et retro, à dextris et sinistris assistunt spiritus. Res sanè maximè pertimescenda Caelum tametsi Regem uti filium habeat tamen an semper favebit, an aliquando adversabitur adimetque Imperium, nonndum quidem determinavit, adeoque hîc non ducitur affectu aut propensione determinata. At vero si quidem Princeps noverit reverenter se gerere et obsequi caelo, si sibi attendere, si in omni motu, actione, sermone, cogitatione ita semper se gerat, ac si caelum Regem intueatur ipsique praesens assistat, adeoque ne unicam quidem cogitationem pravam admittere audeat, tum certè hujusmodi mens reverens et cogitatio penetrat ipsum caelum, moxque caelum amanter juvat, protegit, dilatatque à se delegatum Imperium. Populus item temetsi mentem et oculos in Regem suum semper habeat intentos, spesque omnes suas in eo collocatas, non tamen populi indoli usuquequaque fidendum cum modo in bonam modo in sinistram partem flecti queat, adeqoque ejusdem subjectio debita, non sit quid stabile et immutabile: Verum si Princeps ietate foveat et protegat populum, si filiorum instar amet nec patiatur vel unum vilem homuncionem et mulierculam qui non gaudeat regiâ beneficentiâ; tum sanè tam amplae pietatis cor diffundetur in populum qui adeo venerabitur, redamabit, seseque ultro submittere gaudebit tam pio [88] et benigno Principi. Quae cum ita sint, si quidem Rex in dignitate à caelo datâ constitutus vel unam cogitationem non rectam admittat, jam caelum Regem fastidiet et aversabitur; si vel unica res amiserit debitum ordinem, jam populus hoc ipso alienabitur: à caelo igitur collata dignitas quam periculosa est ac formidabilis! quamvis cum timore et tremore et cura assidua indies virtutem accumules, non est tamen quod tibi promittas felicis exitûs securitatem. Sola itaque virtus sita in veneratione, pietate, veracitate et fide firmat regna et regimen: hanc si negligas, jam caeli indignationem, populi dissensionem, spirituum aversionem hoc ipso provocaveris. Denique alio capite praemuniens Principem contra praesumptionem suspirans ait: QUod 9. Imperii Provinciis domineris, reverà non est nisi à supremi caeli mandato. Sed augusto caelo, quod affectu non ducatur, difficulter credi potest aut confidi. Hujus ordinatio an stabilis an diuturna, an varianda, an brevior sit futura, omnino incertum. Potest totius Imperii revolutio contingere, possunt initia esse florentissima, at deinde exitus miserandi: duntaxat igitur caelum attendit ad Principis virtutem cujusmodi sit. Revera si id domitis pravis affectibus constanter uni insistat virtuti sic ut nullo motu pravo ab ea ne ad momentum deflectat, hoc ipso stabilis et favens constabit caeli erga se favor et voluntas: si virtus deficiat privatis affectibus et illicitis desideriis animum ab ea distrahentibus, aut si sibi vim quidem inferat sed ad breve tempus vix perseverans, tum caeli voluntas consequenter eum à se repellet. Et quamvis caeli decretum seu voluntas incerta sit et nobis cognita, tamen haec caeli cum homine reciproca relatio omnino non errat aut fallitur: quare si vis, ô Princeps, conservatum diu Imperium, uni constanter vaca virtuti et sufficit. Confirmat haec deinde exemplis postremi Iperatoris Kie quem ob impietatem caelum à se repudiaverat, et assumpti in Imperium avi Chim tam: de quo sic ait Ne existimes, ô Princeps! ex privato quodam affectu à caelo delatum Imperium, aut populi opem aut patrocinium ad eam rem Rege postulatum una: scilicet avi tui virtus fuit et pietas quae commovit supremi (caeli) Imperatoris cor et voluntatem, totiusque populi sola ejus virtute attracti propensissima studia.]</seg>
                </p>
            </div>
        </body>
    </text>
</TEI>