<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="CH1a0903-en-5967f721" type="comment">
    <teiHeader>
        <fileDesc>
            <titleStmt>
                <title>Comments to 新語</title>
                <editor role="creator">Jens Oestergaard Peterdsen</editor>
            </titleStmt>
            <publicationStmt>
                <p>published electronically as part of the TLS project at https://hxwd.org</p>
                <availability status="1">This work is in the public domain</availability>
            </publicationStmt>
            <sourceDesc>
                <p>Created by members of the TLS project</p>
                <p>Comments and notes to <bibl corresp="#CH1a0903">
                        <title xml:lang="och">新語</title>
                    </bibl>for translation <ref target="#none"/>.</p>
            </sourceDesc>
        </fileDesc>
        <profileDesc>
            <creation resp="#CH">Initially created: <date>2020-05-19T21:00:40.87+09:00</date> by CH</creation>
        </profileDesc>
    </teiHeader>
    <text>
        <body>
            <div>
                <head>Comments</head>
                <p xml:id="CH1a0903-start">
                    <seg corresp="#CH1a0903_CHANT_001-1a.1-h" xml:lang="en" resp="#oesterg" modified="2020-05-20T16:02:02.003+09:00">道基:〔一〕黃震曰：「道基言天地既位，而列聖制作之功。」戴彥升曰：「道基篇原本天地，歷敘先聖，終論仁義。知伯杖威任力而亡，秦二世尚刑而亡，語在其中，蓋即面折高帝語，退而奏之，故為第一篇也。」唐晏曰：「此篇歷敘前古帝王，而總之以仁義。」器案：本書慎微篇：「夫大道履之而行，則無不能，故謂之道。」論衡本性篇引陸賈曰：「天地生人也，以禮義之性；人能察己所以受命則順，順之謂道。」意謂順應自然之道也。此文言道基，義亦相會。</seg>
                    <seg corresp="#CH1a0903_CHANT_001-1a.2" xml:lang="en" resp="#oesterg" modified="2020-05-20T16:02:06.126+09:00">傳曰:〔一〕器案：周禮夏官訓方氏職：「誦四方之傳道。」鄭玄注：「傳道，世世所傳說往古之事也。」莊子盜跖篇：「此上世之所傳，下世之所語也。」荀子非相篇：「而況於十世之傳也。」楊倞注：「傳，傳聞也。」凡古書言「傳曰」者有二端：一則傳其言，如此文所引「傳曰」云云是；一則傳其事，如史記伯夷列傳「其傳曰：『伯夷、叔齊，孤竹君之二子也。』」索隱：「案其傳，蓋韓詩外傳及呂氏春秋也。」然則「傳曰」云云者，其文闳蓋太半俱足徵矣。</seg>
                    <seg corresp="#CH1a0903_CHANT_001-1a.5" xml:lang="en" resp="#oesterg" modified="2020-05-20T16:02:47.623+09:00">成之:〔二〕器案：荀子富國篇：「故曰：『天地生之，聖人成之。』此之謂也。」楊倞注：「古者有此語，引以明之也。」荀子與陸賈俱引是文，蓋皆有所本也。</seg>
                    <seg corresp="#CH1a0903_CHANT_007-1a.1-h" xml:lang="en" resp="#oesterg" modified="2020-05-20T17:35:23.242+09:00">資質:〔一〕黃震曰：「資質言質美者在遇合。」戴彥升曰：「資賢（「賢」，今本誤作「執」，依玉海及漢志攷改）篇慮賢才之不見知，而歸責於觀聽之臣不明，謂公卿子弟、貴戚黨友無過人之才，在尊重之位，此終漢世之弊也。」唐晏曰：「此篇義主求賢以自輔。按玉海作『資賢』，漢魏叢書（按所據為何本）作『資執』，皆誤，今從范本。」案：李本、程本、兩京本、傅校本亦作「資質」。</seg>
                    <seg corresp="#CH1a0903_CHANT_007-1a.3" xml:lang="en" resp="#oesterg" modified="2020-05-20T17:35:44.33+09:00">為能:〔一〕宋翔鳳曰：「治要『能』作『大』。」吳康齋曰：「首二句一篇冒頭。」器案：文以「通」「顯」對言，與達同義。禮記聘義：「孚尹旁達。」正義：「達者，通顯之名也。」</seg>
                    <seg corresp="#CH1a0903_CHANT_007-1a.5" xml:lang="en" resp="#oesterg" modified="2020-05-20T17:36:50.721+09:00">夫:〔二〕宋翔鳳曰：「『何以言之夫』五字，治要無。」楩柟:〔三〕宋翔鳳曰：「『柟』，治要作『梓』。」器案：文選劉公幹公讌詩注、又司馬紹統贈山濤詩注兩引俱作「楩梓」。尸子佚文：「荊有長松文梓，楩楠豫章。」（據藝文類聚八八引）淮南子脩務篇：「楩柟豫章之生也，七年而後知，故可以為棺舟。」漢書司馬相如傳：「楩柟豫章。」師古曰：「楩，即今黃楩木也。」木也:〔四〕宋翔鳳曰：「『也』字依治要增。」陳懿典曰：「託諭用木說出士之通塞，信哉，用舍有數也。」張東沙曰：「材木以大而成大用，如賢才之通顯，立喻親切有味。」</seg>
                    <seg corresp="#CH1a0903_CHANT_007-1a.6" xml:lang="en" resp="#oesterg" modified="2020-05-20T17:36:58.374+09:00">之中:〔五〕宋翔鳳曰：「治要無『於』字。」</seg>
                    <seg corresp="#CH1a0903_CHANT_007-1a.7" xml:lang="en" resp="#oesterg" modified="2020-05-20T17:37:07.945+09:00">產於:〔六〕宋翔鳳曰：「『產於』二字治要無。」</seg>
                    <seg corresp="#CH1a0903_CHANT_007-1a.8" xml:lang="en" resp="#oesterg" modified="2020-05-20T17:37:37.001+09:00">大山:〔八〕「大山」，李本、子彙本、程本、兩京本、天一閣本、唐本、品節、折中、別解作「太山」，宋翔鳳曰：「二字治要無。」之宗:〔九〕「宗」，宋翔鳳曰：「治要作『珍』。」器案：文選劉公幹公讌詩注引作「珍」。</seg>
                    <seg corresp="#CH1a0903_CHANT_007-1a.9" xml:lang="en" resp="#oesterg" modified="2020-05-20T17:37:47.585+09:00">之用:〔一０〕宋翔鳳曰：「治要無『萬』字『之』字。」唐晏曰：「案文選注引作『楩梓仆則為世用』。」案見贈山濤詩注。</seg>
                    <seg corresp="#CH1a0903_CHANT_007-1a.11" xml:lang="en" resp="#oesterg" modified="2020-05-20T17:38:02.574+09:00">之野:〔一一〕宋翔鳳曰：「治要無此二句。」</seg>
                    <seg corresp="#CH1a0903_CHANT_007-1a.12" xml:lang="en" resp="#oesterg" modified="2020-05-20T17:38:29.224+09:00">京師:〔一二〕公羊傳桓公九年：「京師者何？天子之居也。京者何？大也；師者何？眾也；天子之居，必以眾大之辭言之。」白虎通京師：「京師者何謂也？千里之邑號也。京，大也；師，眾也；天子所居，故以大眾言之。明什倍諸侯，法日月之經千里。春秋傳曰：『京師，天子之居也。』」王制曰：「天子之田方千里。』」獨斷上：「天子所都曰京師。京，水也，地下之眾者，莫過於水，地上之眾者，莫過於人。京，大；師，眾也。故曰京師也。」之下:〔一三〕宋翔鳳曰：「『之下』二字治要無。」</seg>
                    <seg corresp="#CH1a0903_CHANT_007-1a.15" xml:lang="en" resp="#oesterg" modified="2020-05-20T17:39:45.934+09:00">For 文彩之好, read 文色 with 王利器. 文色:〔一四〕宋翔鳳曰：「此二句本作『因於斧斤之功，舒其文彩之好』，依治要改。」說文斤部：「斤，斫木斧也，象形。斧，所以斫也。」王筠句讀曰：「斤之刃橫，斧之刃縱，其用與鋤钁相似，玄應引賈逵國語注：『斤，钁也。』」</seg>
                    <seg corresp="#CH1a0903_CHANT_007-1a.16" xml:lang="en" resp="#oesterg" modified="2020-05-20T17:40:38.766+09:00">精捍:〔一五〕「捍」，傅校本作「悍」，天一閣本誤「揚」。案：史記遊俠郭解傳：「解為人短小精悍。」則「捍」亦「悍」之誤也。</seg>
                    <seg corresp="#CH1a0903_CHANT_007-1a.20" xml:lang="en" resp="#oesterg" modified="2020-05-20T17:41:13.88+09:00">柔輭:〔一六〕「輭」，子彙本、程本、天一閣本、品節、折中、拔萃、別解作「軟」，俗別字，後不復出。</seg>
                    <seg corresp="#CH1a0903_CHANT_007-1a.23" xml:lang="en" resp="#oesterg" modified="2020-05-20T17:41:25.358+09:00">刻畫:〔一七〕「畫」，兩京本誤作「晝」。</seg>
                    <seg corresp="#CH1a0903_CHANT_007-1a.24" xml:lang="en" resp="#oesterg" modified="2020-05-20T17:41:49.718+09:00">御物:〔一八〕「御物」，原作「衘物」，各本俱作「御物」，今改正。</seg>
                    <seg corresp="#CH1a0903_CHANT_007-1a.26" xml:lang="en" resp="#oesterg" modified="2020-05-20T17:42:17.267+09:00">賤而:〔一九〕「而」，宋翔鳳曰：「本作『不』，依治要改。」器械:〔二０〕俞樾曰：「樾謹案：宋氏翔鳳據群書治要改『不』字為『而』字，『不』字是『而』字非也。此當於『卿』字絕句，上者為帝王御物，下者猶以賜公卿，則庶賤固不得而用之矣。此正見楩柟豫章之為天下名木也。治要不達此意，改『不』字為『而』，殊非其旨，宋氏從之，誤矣。」唐晏曰：「與下文不接，疑有奪文爾。」</seg>
                    <seg corresp="#CH1a0903_CHANT_007-1a.27" xml:lang="en" resp="#oesterg" modified="2020-05-20T17:42:31.216+09:00">關梁:〔二一〕宋翔鳳曰：「『閉絕以關梁』，五字治要無。」案：折中奪「閉」字，折中、拔萃無「以」字，彙函、拔萃「關」誤「開」。楚辭宋玉九辯：「關梁閉而不通。」</seg>
                    <seg corresp="#CH1a0903_CHANT_007-1a.29" xml:lang="en" resp="#oesterg" modified="2020-05-20T17:42:52.858+09:00">九𡵻:〔二二〕器案：此文以𡵻與隄連言為義，治要又作「九派」，則𡵻亦水澤之類。文選楊子雲甘泉賦：「陳眾車于東阬兮。」如淳曰：「東阬，東海也。苦庚切。」說文水部：「沆，大水也。從水亢聲。一曰，大澤貌。」繫傳引博物志：「停水，東方曰都，一名沆。」太平御覽七○引述征記：「齊人謂湖曰沆。」後漢書馬融傳廣成頌：「彌綸阬澤。」皆謂阬或沆為水澤之類也。文選班孟堅西京賦：「絕阬踰斥。」李善注：「阬音剛。」楚辭九歌大司命：「導帝之兮九坑。」坑與翔、陽為韻，舊校：「『坑』一作「阬』。」「九坑」當即「九𡵻」，以陸氏為楚人而楚言也。其字從水，從土，或從阜亢聲，其義與斥澤同類，傳寫誤從山，而於是王逸注大司命以「九州之山」為說，古文苑又逕改作「岡」，顏師古注漢書楊雄傳上云：「阬，大阜也，讀與岡同。」俱非也。</seg>
                </p>
            </div>
        </body>
    </text>
</TEI>